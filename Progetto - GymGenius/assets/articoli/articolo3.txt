Si tende a dare importanza al pre all’allenamento, trascurando il post workout, che invece è una fase essenziale, sia per la crescita che per il recupero muscolare.  Assumere i giusti alimenti e integratori post workout è un aspetto fondamentale per mantenere il fisico in salute e valorizzare il lavoro svolto.

Durante gli esercizi, i muscoli utilizzano le riserve di glicogeno che hanno immagazzinato, riducendone così parzialmente la quantità. Inoltre, alcune delle proteine presenti nei muscoli vengono scomposte o danneggiate.

Dopo il workout il corpo avvia un processo di riparazione e riproduzione delle proteine muscolari. Mangiare i giusti alimenti appena dopo l’allenamento serve al corpo per recuperare nel più breve tempo possibile. I nutrienti più importanti proteine e i carboidrati. 

Le proteine, i carboidrati e i grassi svolgono una funzione fondamentale nel nostro corpo, sia prima che durante e dopo ogni tipo di attività fisica, specie se intensa e frequente.

Durante la pratica degli esercizi, le proteine vengono scomposte e la velocità con cui questo processo si verifica dipende dal livello dell’allenamento e dal tipo di esercizi; tuttavia, anche i muscoli degli atleti più esperti ed allenati subiscono il processo di scomposizione delle proteine.
Per questo motivo l’alimentazione post workout rappresenta un aspetto cruciale: mangiare un quantitativo adeguato di proteine dopo l’allenamento permette all’organismo di immettere gli aminoacidi necessari alla riparazione e alla costruzione delle proteine. Inoltre favoriscono anche la crescita di nuova massa muscolare.

Le scorte di glicogeno vengono utilizzate per alimentare i muscoli durante l’attività fisica e consumare dei carboidrati alla fine degli esercizi permette di ricostituirle in maniera rapida. Bisogna anche valutare la velocità con cui vengono utilizzate le riserve di glicogeno: la quantità di carboidrati varia a seconda del tipo di sport e di esercizi e infatti deve essere maggiore per chi si allena con frequenza e ad alta intensità.

Spesso si tende a pensare che i grassi siano una cattiva idea per il post workout a causa della loro azione di inibizione nei confronti della digestione. Tuttavia, se è vero che da un lato rallentano l’assorbimento dei nutrienti (proteine e carboidrati) presenti nei pasti post workout, dall’altro non ne riducono i benefici, anzi.
Ovviamente non bisogna esagerare con i grassi, neanche nel post workout, ma evitarli totalmente non è una buona idea, soprattutto perché in dosi limitate non influenzano in alcun tipo il recupero.

L’obiettivo più importante di un pasto post workout è quello di fornire al corpo i giusti nutrienti per garantire un recupero adeguato e per massimizzare i benefici dell’allenamento. Gli alimenti facili da digerire permettono un più rapido assorbimento dei nutrienti.
