Le proteine non possono mancare nell'alimentazione di chi si allena spesso e con costanza e gli sportivi, anche quelli amatoriali, lo sanno bene.
Fondamentali per chiunque perché parte integrante della piramide della dieta mediterranea e reputate insostituibili da tutti i nutrizionisti, per chi compie sforzi come quelli necessari per portare a termine un allenamento, lo sono ancora di più.

Il ruolo principale delle proteine in relazione all'allenamento è quello di aiutare e ampliare lo sviluppo muscolare, soprattutto attraverso un processo chiamato sintesi proteica; inoltre, durante la sessione fitness il corpo ha bisogno di molta energia e le proteine muscolari possono essere sintetizzate per ottenerla.

Quante proteine assumere?
In linea generica una persona di altezza e peso nella media che conduca una vita standard dovrebbe assumere circa 0.9 grammi di proteine per chilo corporeo, ma a chi pratica attività fisica regolare è consigliato aumentare le dosi fino ad almeno 1.6 grammi o anche più se l'allenamento è particolarmente intenso.
Oltre alle quantità, anche i tempi sono da tenere in considerazione e per questo è importante frazionare l'assunzione di proteine in ogni pasto e spuntino della giornata e a seconda del timing dell'allenamento.

Quando assumere le proteine?
L'ideale è comunque un'assunzione di proteine omogenea, suddivisa in 5 o 6 pasti giornalieri tra primari e spuntini. Le proteine possono essere assunte sia prima sia dopo l'allenamento. Se lo si fa prima è bene essere certi di digerirle senza fatica, così da non appesantirsi eccessivamente.
Se le proteine sono assunte dopo il workout è consigliabile aspettare non oltre i 45 minuti. In questo modo si facilita il meccanismo noto come sintesi proteica, essenziale per la costrizione della massa muscolare. Un frullato proteico è la soluzione più semplice e funzionale post-workout per attivare la sintesi proteica e aiutare lo sviluppo muscolare.

Come detto dunque, le proteine per chi si allena sono molto importanti ma lo è altrettanto non esagerare. Assumerle in quantità eccessive è infatti l'errore più comune che fanno le persone che si dedicano al fitness, che riempiono la propria routine alimentare con cibi ad altro contenuto proteico, soprattutto di origine animale.
Quelli che vanno per la maggiore sono il classico petto di pollo o di tacchino, le uova e gli albume e benché mangiarli sia assolutamente benefico, non si deve dimenticare che seguire una dieta mediterranea ben bilanciata è più che sufficiente per affrontare al meglio gli allenamenti.